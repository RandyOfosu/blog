---
layout: post
title: "Je bent geen loser als je ''achter'' loopt."
author: randy
image: assets\images\voortgang-aug.2014_732.jpg
date: 2022-09-15
comments: false
category: [lifestyle, filosofie]
toc: true
---

Op maandag 5 september 2022 ben ik begonnen met mijn studie Software Engineering aan de Hoge School van Amsterdam. 

Wat veel mensen in mijn indirecte omgeving niet weten is dat ik bijna 10 jaren heb gedaan over het MBO. In deze blogpost ga ik hierop reflecteren.

### Schaam jij je niet?
Lekker direct, _I like it_. Ik schaamde mij enorm en zou de moeite doen om mijn situatie te verbloemen met onnodige details om het mooier te laten lijken dan dat het is. Je hebt het snel door als mensen vragen naar wat je doet uit oprechte interesse of om jou op hun spectrum van respect te plaatsen. Het is naar als vreemden dit doen en nog erger als jouw (ex-?)peers dit doen.

Ik wou gerespecteerd worden omdat ik het gedachtegoed ondersteunde dat je deel uitmaakt van een lichting. Deze lichting begint op de basisschool. Je krijgt je studieadvies, je wilt het vwo maar krijgt havo en je kijkt om je heen en denkt wtf — die en die wel, maar ik niet (en zo zouden anderen ook naar mij kijken)? Je maakt je cito-toets en de uitslag daarvan bepaald hoe jouw toekomst eruit gaat zien. 

Want vanaf dat moment krijg je het idee dat je voorloopt, moet inhalen of zó ver achterloopt dat het je allemaal niet meer uitmaakt:

- Leerlingen die voorlopen doen alles eraan om het in stand te houden want hun grootste angst is “terug te vallen”.  
- Leerlingen die moeten inhalen zijn bereidt alles op te offeren om te voldoen aan een geconstrueerde zelfbeeld. 
- Leerlingen die “zó ver achterlopen” stoeien met hopeloosheid omdat ze het idee hebben dat niemand (inclusief zijzelf) waarde ziet in wat ze gaan behalen op school.

Vervolgens wordt er dan gepocht met het werk dat je doet of erger nog, hou je jouw arbeidsstatus geheim of vaag. Dan wordt er gekeken naar bezittingen, relatiestatus, kinderen, etc. Je gaat het leven zien als een afgezaagde todo list, die je zo snel mogelijk moet invullen voor zelfvalidatie vanuit externe bronnen. 

Het vereist emotionele intelligentie om te leren dat:

Jezelf vergelijken met anderen je ongelukkig gaat maken. 

Dit is vaak de aard van jouw schaamte en/of (valse vorm van) superioriteit. Het moment dat je beseft dat iedereen alles op zijn eigen tempo moet doen valt die hele “lichtingsconstructie” samen met jouw gevoel van schaamte of superioriteit op zichzelf in.

Dus schaam ik mij? Nee, ik kan zelfs stellen dat ik heb geleden aan goede karma. 

### Hoe komt het dat je bijna 10 jaren gedaan hebt over het MBO?
Ik heb 9 jaren* gedaan erover. Ik kom uit een familie/gezin die school *uiterst* belangrijk vindt voor de ontwikkeling van een persoon. Dus daar heeft het zeker niet aan gelegen. 

Eerst dacht ik dat mijn uitdagingen lagen in de navigatie van het schoolsysteem.

Nu ik wat ouder ben zie ik dat het eerder lag aan een omvattende kwestie en dat zijn mijn eigen intenties en doelstellingen. Het is net als of je aan het schieten bent zonder te mikken. In het moment had ik het niet door, het beste wat er uit mijn gedachte kon komen was dat ik; “Iets anders wilde doen.” 

Ik heb in totaal 3 opleidingen gedaan en er 1 afgerond. Tijdens die opleidingen deed ik er van alles en nog wat naast. Achteraf gezien was dit een duidelijk signaal van iemand die zich nog moest oriënteren. Het hielp ook niet dat ik al mijn lasten voor mijzelf hield. Echter had ik het idee dat ik de ruimte niet kon krijgen om mijn schoolcarrière te mogen pauzeren. Dus dan word je iemand die niet gefocust is op een traject.

Ik heb veel gedaan, maar niets gemeesterd en dat is niet erg. Ookal zeggen anderen van wel.

#### Ik ben met m'n mannen.
Er was nog een reden dat ik mij niet heb geörienteerd na het voortgezet onderwijs. Die reden was simpel, ik deed wat mijn vrienden deden. In feite was mijn diepste verlangen de band (onthoud, die lichtingsconstructie.) die ik had met hen intact te houden. 

Op zich is daar niets mis mee.

Maar een MBO opleiding doen omdat je boys het _ook_ doen werkt beperkend op jouw persoonlijke potentie. Ik ga naar school om mijn opties te verbreden. **Alle** goede zetten in het leven zijn zetten die je opties verbreden. 

Wat mij opviel is dat het leven ons uiteindelijk toch uit elkaar heeft gerukt. Dus heb ik mezelf voor niets zo erg in de weg gezeten omdat ik toch in beide missies (studie en sociale contacten) heb gefaald. 

Ik was er kapot van, voelde me spoorloos en alleen.

Het was beter zo.

### Hoe ben je hier uitgekomen?
Het is mij pas gelukt toen ik "echt" alleen was. Ik was aan niemand gebonden van mijn lichting en maakte mijn eigen plannen. Omdat het uit mezelf is gekomen was er ook toewijding. Mijn vriendin was ook een enorme steun daarin. Ze gaf me de nodige zelfvertrouwen maar ook de inzicht dat ik niet alleen meer voor mezelf aan het "jagen" ben. 

Alle intrinsieke en extrinsieke omstandigheden moeten in lijn zijn. Als je dat niet vanuit huis meekrijgt raad ik je aan om jouw schoolcarrière te pauzeren. Ga gewoon werken en vraag je af wat je zelf _echt_ wil. 

Het is lastig en zal niet in 1 keer goed gaan. Maar vaak zijn moeilijk te behalen dingen de moeite waard.

### Heb je spijt of gewild dat je het beter had gedaan?
Er waren momenten tijdens dit proces dat ik had gewild dat ik dingen anders had gedaan. Misschien moest ik mezelf eerder uitschrijven en had ik meer verantwoordelijkheid moeten nemen over mijn schoolcarrière. En zo heb ik dertigduizend andere retrospectieve beredeneringen maar de grap is, dat het wijsheid is dat komt uit wie ik _nu_ ben. Hierom ben ik dankbaar voor alle lessen die ik heb opgedaan, ookal was ik dat niet op het moment zelf.

De tijd die ik heb uitgegeven aan zelfmedelijden en emotionele escapades zou ik wel willen herinvesteren. 

Maar zonder al die hoofdpijn, kon ik het jullie ook niet vertellen. Misschien zit er iemand tussen die "mij" was van 10 jaar terug. Als jij dat bent hoop ik dat dit je helpt.

Dus nee, ik heb geen spijt.

![Mijn Diplomauitreiking](\assets\images\photo_2022-07-11_23-15-48.jpg)