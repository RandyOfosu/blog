---
author: randy
layout: post
title: "Moeten social media bedrijven zich bezig houden met moderatie?"
comments: false
date: 2022-09-10
category: [tech]
image: assets\images\https __static.webp
toc: true
---

Moderatie is:
> Het proces van het elimineren of minderen van extremen. Het wordt gebruikt om de normaliteit te waarborgen op het medium waarop het wordt uitgevoerd. 

# Wie is Andrew Tate?
Niemand belangrijk, de meeste mensen weten dat hij een internet personaliteit en voormalig kickbokser is -- hij was legit een goede kickbokser. Wat minder mensen weten is dat hij en zijn broer Tristan hun geld verdienen met myfreecams.com (NSFW). Een [website](https://www.mirror.co.uk/news/uk-news/brothers-make-millions-using-webcam-26508739){:target="_blank"} waarop de broeders webcam girls verkopen aan eenzame mannen. Zelf heb ik daar geen mening over -- vraag en aanbod be like that. Maar onthou 22 supercars, sigaren en kickboks kampioen.

Andrew is gebanned op TikTok, YouTube, Instagram en Facebook -- bij proxy verliest hij hierdoor ook een deel van zijn inkomsten en accounts omdat hij zijn essentiële koppelingen kwijt raakt in deze ban. Denk dan aan hoe jouw gmail/outlook/facebook belangrijke koppelingen zijn geworden in veel van je favoriete (web)apps. De reden voor deze ban heeft te maken met het verspreiden van vrouwenhaat.

Zelf vind ik de keiharde ban zorgwekkend aan beide kanten. Ergens wil je dat iedereen kan zeggen wat ze willen zeggen op social media en de gebruikers laten bepalen of het aandacht krijgt of niet. Maar je wilt ook de gebruikers beschermen tegen andere gebruikers met kwade bedoelingen. 

> "Remember, taking a man’s livelihood is akin to killing him."
>
>-- Dave Chappelle

Onze verdiensten worden steeds meer geïntegreerd met het internet. Dus maak je iemand niet alleen monddood, tevens beperk je iemands mogelijkheden in het leven. Dit allemaal om een voorbeeld van iemand te maken. Misschien overdreven om te zeggen, maar je zou het zelfs kunnen doortrekken naar het spreiden van [terreur](https://www.woorden.org/woord/terreur){:target="_blank"}.

We paraderen met het karkas van Tate's socials en het volgende wordt gescandeerd: "Waag het niet om zo te zijn, we zullen alles op alles zetten om jou te comprimeren."

Het argument dat het zelf toegebrachte schade is kan valide zijn. Maar aangezien het internet het echte leven wil imiteren of tracht beter te zijn dan het echte leven. \
Mag je iemand dan "doden" op het internet als die zich buitenproportioneel misdraagt? Gaan wij zo om met mensen in het echt en heeft dat ooit gewerkt? Wat vind je zelf van de doodstraf en censuur, is dat een nodige kwaad om ons allen te beschermen? \
Zijn allemaal vragen die ik niet voor iemand kan beantwoorden. Maar ik zou graag willen dat iemand het zelf op deze wijze internaliseert. Anders ga je mee met de grootste stroming.

## gezocht: vaderfiguren in de Manosphere

Wat figuren zoals Tate betreft.

Ben ik nooit fan geweest van mensen die mij "problemen" proberen aan te praten. Ik zie geen schande in het werken van 9 tot 5. Mannen en vrouwen hebben duidelijke verschillen en ook hun eigen voor- en nadelen. Tevens geloof ik dat je meer haalt uit het vieren van verschillen ipv het bewapenen ervan. Ik ben _voor_ vereniging en _tegen_ verdeling. Alles doen voor status en zelfvalidatie leidt vaker tot waanzin dan wijsheid. Als dat mij geen **Top G** maakt, tja unlucky.

> 'Til then, let's give the women a break, grown men with daddy issues.
>
> -- Kendrick Lamar

Andrew Tate, Jordan Peterson, Noel Deyzel, Jocko Willink, Asmongold, die cucks van Fresh&Fit en zo heb je er veel meer. Zijn allemaal vaderfiguren voor (vaak witte) jongemannen die zich rechteloos voelen omdat zij constant worden uitgemaakt tot de vijand en onderdrukker. Deze "vaderfiguren" beloven deze parasociale jongeren dan de sleutels aan te rijken tot geluk en rijkdom. De impact kan positief of negatief zijn maar in beide gevallen altijd leerzaam. 

Het laatste album van Kendrick Lamar tackled dit ook toevallig.
<iframe style="border-radius:12px" src="https://open.spotify.com/embed/track/28qA8y1sz0FTuSapsCxNOG?utm_source=generator" width="100%" height="80" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

Echter heeft dit te maken met een overkoepelende ontwikkeling, de zogeheten **Manosphere** -- dat buiten de scope is van deze post. Zelf raad ik deze video van sisyphus55 aan als je meer wilt weten;

<iframe width="100%" height="300" src="https://www.youtube-nocookie.com/embed/lSq3bcyrJY0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

# Monkey's Paw, Lampgeesten en Les Souhaits ridicules
![The Monkey's Paw](\assets\images\monkeys-paw.jpg)
The Monkey's Paw is een horrorverhaal uit het jaar 1902 geschreven door W.W. Jacobs. In het verhaal krijg je drie wensen als jij in het bezit bent van de apenpoot. Echter hangen er onvoorziene kosten aan de wensen omdat je kloot met het lot. 

![the Ridiculous Wishes](\assets\images\RE0281-G (2).jpg)

In [Les Souhaits ridicules](https://www.longlongtimeago.com/once-upon-a-time/fairytales/the-fairy-tales-of-charles-perrault/the-ridiculous-wishes){:target="_blank"} (De belachelijke wensen) volgen we een houthakker die klaagt over zijn armzalige omstandigheden. Jupiter verschijnt voor hem en geeft hem drie wensen. Toen de houthakker naar huis ging had zijn vrouw hem overgehaald om maar even te wachten met wensen. Toen de houthakker bij het vuur zat wensde hij worst. \
Zijn vrouw is getriggered en ging tekeer. Uit wraak wenst de houthakker om de worst op haar neus te wensen. \
Uiteindelijk hebben ze besloten om de laatste wens te gebruiken om de worsten van haar neus te verwijderen. Dit verhaal komt uit het jaar 1697.

![Genie](\assets\images\8168309kunstnet-oberon-haalt-de-geest-uit-aladdins-lamp.jpg)
Uit verhalen van [1001 nacht](https://nl.wikipedia.org/wiki/Duizend-en-een-nacht){:target="_blank"} komen er wezens uit olielampen of flessen. Deze wezens heten djinns en zij bieden drie wensen aan. Zodra de wensen worden vervuld, gaat de djinn bezit nemen van diens subject. Dit verhaal komt ongeveer uit het jaar 450.

Je hebt ook de Timmy Turner van Fairly Odd Parents, Bruce Almighty, Koning Midas en Kratos van God of War. Wat al deze verhalen gemeen hebben is dat de protagonisten altijd tot slaaf worden gemaakt van hun diepste verlangens, emotionele reacties hebben op de consequenties ervan -- Wat leidt tot het verslechteren van de situatie, om vervolgens terug te willen keren naar wat het eerst was.

## New Media zijn onze lampgeesten

[New Media](https://en.wikipedia.org/wiki/New_media){:target="_blank"} zijn net deze wensen:
- **Facebook** wil mensen dichter bijelkaar brengen en de macht geven om gemeenschappen te bouwen. \
Maar het isoleert en verdeeld mensen juist.
- **Twitter** wil mensen de kracht geven om ideeën en informatie te creëren en die zonder barrières te delen. \
Maar beperkte karakters zijn niet voldoende om een idee of informatie over te brengen, Ratio en er is degelijk een barrière in de vorm van censuur.
- **Instagram** wil men de mogelijkheid geven om (mooie?) moment vast te leggen van de wereld. \
Maar maakt iedereen depressief omdat ze niet bij kunnen houden met andermans levensstijl, wat vaak zelf ook kunstmatig is.

Ik zeg dit **niet** om van social media af te komen, maar om duidelijk te maken dat er aangeboren problemen zitten in elke "social" app. De vraag is dan of we die dan accepteren voor wat ze zijn? Moeten wij gebruikers straffen voor aangeboren mankementen aan een social app? Moet er een niveau van moderatie zijn? En mochten we gaan voor moderatie, in welke vorm, op welke schaal en niveau moet het dan zijn? Op wie ligt de verantwoordelijkheid op ons, op de ontwikkelaar of ergens tussenin?

![Light Phone II](\assets\images\Gear-LightII.Night.Float.webp)
Er heerst steeds meer kritiek op wat social media is. Veel millenials maken zelfs stappen om terug te keren naar _hoe het eerst was_. Zo kan je de zogeheten [dumbphones](https://www.ad.nl/tech/allesbehalve-smart-waarom-steeds-meer-mensen-voor-een-domme-telefoon-kiezen-br~ab8e7888/){:target="_blank"} aanschaffen om je te kunnen voorzien in deze behoefte. 

# Zuck vs Wales
Mark Zuckerberg (Oprichter van Meta) en Jimmy Wales (Medeoprichter van Wikipedia) hebben allebei een interessante beeld op hoe online moderatie werkt. Mark geloofd in het verstoppen van negativiteit en Jimbo heeft liever gemeenschappelijke moderatie.

De reden achter Mark zijn aanpak ligt hem in het deëscaleren en preventie van woede en toorn. Hij denkt dat als je het gebruikers moeilijker maakt om "negatieve" reacties/posts te vinden dat je het vuur hebt gedoofd voordat het fikt. Het probleem hierin is evident, hoe bepaal je of een reactie/post "negatief" is geladen? Goed en slecht hebben hun betekenis te danken aan relativiteit. Aldus wat goed is voor mij kan slecht zijn voor jou en vice versa. Kan je een geautomatiseerd systeem daarvoor inrichten en als je dat doet kunnen andere gebruikers daar misbruik van maken? Is censuur de oplossing als de applicatie die jij de wereld in hebt geholpen mensen kan programmeren?

De reden achter Jimbo zijn aanpak ligt hem in zijn optimistische kijk en vertrouwen in de mensheid. Hij gelooft er heilig in dat er meer goedwillende samaritanen zijn dan kwaadwillende mensen. Zijn analogie is dat:

> We messen niet verbieden uit restaurants omdat mensen het kunnen gebruiken als wapens. We zitten immers niet in kooien als we uiteten gaan. We vertrouwen erop dat als zo'n incident zich voor doet dat er genoeg goedwilldende mensen zijn die er wat tegen doen.

Hij geloofd dat je producten moet designen voor goedwillende mensen, want dan geef je ze de tools om voorspoedig te zijn. Als je gaat designen met kwaadwillende mensen in jouw gedachten, zitten we met z'n allen in kooien als we uiteten gaan.

# Conclusie

Ik schrijf dit niet om jouw mening voor jou te vormen. Zelf vind ik dat je mensen niet moet verbannen van social media, maar weet ik ook niet wat ik met ze aan zou moeten. Daarbij ben ik ook blij met het feit dat ik deze blog heb die los staan van al die social apps. Wat ik probeer te delen zijn mijn observaties zodat je zelf een mening kan vormen -- vandaar al die onbeantwoordde vragen. We kunnen klagen erover maar, ergens moet je hier hyperrealistisch in zijn. 

> I became someone who has discovered the great rewards of deeply understanding, accepting and working with reality as it is. And not as I wish it would be.
>
> -- Ray Dalio